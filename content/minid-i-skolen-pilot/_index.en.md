
---
title: MinID in schools pilot

url: /en/minid-in-schools-pilot/

# SEO
description: Here you will find information about the pilot for issuing MinID in schools in selected municipalities.

teaser: 
    text: Here you will find information about the pilot for issuing MinID in schools in selected municipalities.

teaser_icons:
    - label: Utdanning
      img: /icons/Næringsliv.png
      alt: Ikon av næringsliv bygning
    - label: Elektronisk signatur
      img: /icons/Signatur.png
      alt: Ikon av digital signatur med fingeravtrykk
    - label: Digital postkasse
      img: /icons/Digital_postkasse.png
      alt: Ikon av digital postkasse
    - label: Sikkerhet
      img: /icons/Laas.png
      alt: Ikon av åpen hengelås

related_pages:
    - /hva-er-en-elektronisk-identitet
    - /kom-i-gang/registrer-deg
---

# Overordnet om prosessen 

Utstedelsesprosessen for MinID i skolen er delt i to deler: 
1. Skoleadministrasjonen autoriserer ansatte (f.eks. lærere) til å utstede MinID. Dette skjer ved at skoleadministrasjonen gjennom en løsning for å administrere MinID autoriserer de som får lov å utstede MinID og kopler dem med de elevene som kan få MinID fra denne ansatte.  
2. Lærere/andre ansatte med rolle i klassen der utstedelsen skal finne sted, utfører selve utstedelsen av MinID basert på de koplinger som skoleadministrasjonen har utført i den første delprosessen (se over).  

Med skoleadministrasjon menes rektor/assisterende rektor/sekretær/inspektør eller andre som opererer på vegne av skolens administrasjon med fullmakt fra skoleeier. 
Med lærer mener vi i denne sammenhengen kontaktlærer/faglærer/rådgiver/assistent eller andre ansatte som har en formell rolle i klassen. 

[Video om utstedelse av MinID i skolen for skoleadministrasjon og lærere - Vimeo](https://vimeo.com/1020878327/b06705cb02?ts=0&share=copy)

## Stegvis guide til utstedelse av registrering av MinID på skolen
For å sikre en smidig og sikker utstedelse av MinID til elever i skolen, er det viktig å følge en strukturert prosess. Denne guiden gir en detaljert oversikt over de nødvendige stegene for både skoleadministrasjonen og lærerne. Ved å følge disse trinnene nøye, kan skolen effektivt administrere autorisasjoner og utstedelser, slik at alle elever får tilgang til MinID på en trygg og effektiv måte. Guiden dekker alt fra autorisering av lærere til utstedelse av MinID og registrering av elever, enten de bruker mobil eller web.

### Skoleadministrasjonen autoriserer ansatte til å utstede MinID

1. Gå til [skule.minid.no](https://skule.minid.no) og logg inn som rektor.
2. Velg skolen din i organisasjonsmenyen.
3. Velg klassen du skal utføre autorisasjon for.
4. Autoriser lærere som kan utstede MinID ved å velge JA, eller NEI for å ikke autorisere.
5. Kople elevene til læreren ved å sette JA, eller NEI hvis læreren ikke skal kunne utstede MinID til eleven (fordi sikker identifikasjon ikke er mulig).
6. Når autoriseringen er ferdig, bekreft at informasjonen er korrekt og klikk lagre.
7. Gjenta for neste klasse, eller logg ut når du er ferdig.

### Lærer utsteder MinID til elever

1. Gå til [skule.minid.no](https://skule.minid.no) og logg inn som lærer med eID.
2. Finn klassen du skal utstede MinID til, og se status for hver elev.
3. Velg en elev som skal motta MinID, og identifiser eleven.
4. Klikk "Start utstedelse" for å gi aktiveringskode til eleven du har identifisert.
5. Vis QR-koden til eleven og be hen bekrefte at navnet er korrekt.
6. Klikk "Lukk" eller "Neste elev" for å fortsette eller avslutte.
7. Logg ut når du er ferdig.

### Eleven registrerer seg med MinID med mobil (MinID-appen)

1. Eleven åpner kamera på mobilen og scanner QR-koden (aktiveringskode) læreren viser på skjermen
2. Eleven starter registrering:      
    
    - Har eleven allerede MinID-appen, blir hen sendt rett videre til registrering av passord.        
    - Hvis appen ikke er installert, blir eleven sendt til app-nedlasting når hen scanner QR-koden. I så fall gjenta steg 1 etter at appen er nedlastet.
3. Eleven registrerer og bekrefter nytt passord for MinID.
4. Mobilnummer registreres i det nasjonale Kontaktregisteret.
5. Eleven kan frivillig registrere e-postadresse i Kontaktregisteret eller la være.
6. MinID-brukeren er registrert.

### Eleven mangler mobil og registrerer seg i stedet på web:

1. Læreren velger elev fra klasselisten og klikker "Start utstedelse" for å gi aktiveringskode.
2. Læreren identifiserer eleven og viser aktiveringskoden på skjermen. Eleven bekrefter at navnet på skjermen er korrekt.
3. Eleven noterer aktiveringskoden (15 bokstaver) for bruk på web.
4. Eleven åpner [registrer.minid.no](https://registrer.minid.no) på skole-pc/-nettbrett og legger inn aktiveringskoden.
5. Eleven registrerer mobilnummer (obligatorisk) og eventuelt e-postadresse (frivillig).
6. Eleven velger seg passord og bekrefter
7. MinID-brukeren er registrert.

### Læreren kan ikke utstede MinID til elev, eleven bestiller aktiveringsbrev:

- Rektor har markert en elev med "NEI" (kan ikke få MinID i skolen), og eleven har derfor status "Manuell".

    1. Læreren klikker på eleven for å hjelpe med å bestille aktiveringsbrev.
    2. Eleven kan enten scanne QR-koden eller bruke adressen [aktiveringsbrev.minid.no/order](https://aktiveringsbrev.minid.no/order)
    3. Eleven registrerer fødsels- og personnummer eller d-nummer, og klikker "Bestill aktiveringsbrev".
    4. Læreren kan se om eleven har bestilt aktiveringsbrev.

- Læreren er usikker på identiteten til en elev.  

    1. Læreren velger "Jeg er ikke kvalifisert til å identifisere eleven". 
    2. Læreren kan deretter hjelpe eleven med å bestille aktiveringsbrev på samme måte som ovenfor - punkt A.

### En elev trenger å få MinID på nytt:

1. Eleven trenger å få MinID-aktiveringskode på nytt.
2. Læreren klikker på eleven og velger "Start utstedelsen på nytt".
3. En ny aktiveringskode vises på skjermen. Bekrefter at navnet på skjermen er korrekt.
4. Eleven kan scanne aktiveringskoden eller skrive inn bokstavkoden på [registrer.minid.no](https://registrer.minid.no).
